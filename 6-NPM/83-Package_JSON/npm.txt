NPM (Node Package Manager)
----------------------------
NPM kullanıcıların tek bir noktadan kullanmak istediği paketleri
indirebileceği bir havuz sunar. Ayrıca projelerinizde paketlerin
yönetimini sağlar. Kendi oluşturduğunuz paketleri yine NPM üzerinde
yayınlayabilirsiniz.

NPM yapısını kullanabilmek için NodeJS ile birlikte NPM sisteminin
kurulması gerekmektedir. Eğer varsayılan kurulum yaptıysanız bu kurulum
işlemi zaten gerçekleşmiştir. CMD üzerinde "npm -v" yazdığınızda
versiyon numarası geliyorsa kurulum işlemi yapılmış demektir.

Paketleri yönetmek için "package.json" adında bir dosyaya ihtiyacınız var.
Bu dosyayı yine CMD üzerinden "npm init" diyerek kurabilirsiniz. Oluşturma
esnasında bazı sorular soracaktır. Bu soruları ihtiyacınıza uygun şekilde
doldurup package.json dosyasını oluşturabilirsiniz.

NPM sisteminin en büyük avantajı büyük çaplı projelerde kullandığınız
3.parti kütüphane ve dosyaları versiyonları ile tek bir noktadan kontrol
edebiliyor olmanızdır. Bu sayede projeyi ilgilendiren tüm paketleri taşımak
yerine "npm install" komutu ile "package.json" üzerindeki tanımlamalara göre
tek hamlede yüklenmesini sağlayabilirsiniz.

Varsayılan Yükleme
------------------
npm init --yes komutu ile varsayılan şekilde package.json dosyası oluşturulabilir.


